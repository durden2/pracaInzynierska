\chapter{Wprowadzenie teoretyczne}
\label{cha:wprowadzenieTeoretyczne}

Dziedziny nauki badające ruch pieszych to nie tylko informatyka. Na powstanie modeli mają także wpływ prace uczonych z takich dziedzin jak psychologia, socjologia czy architektura. Problem zachowania tłumu jest skomplikowany i dopiero połączenie tych wszystkich dziedzin daje początek realnemu odzwierciedleniu na ekranie komputera. \\
Z pozoru zachowanie pieszych może wydawać się chaotyczne oraz trudne do przewidzenia. Bazując jednak na badaniach i obserwacjach, takie zachowania mają miejsce tylko w skrajnych przypadkach. W codziennym życiu okazuje się, że model do opisu zachowania tłumu może być w dość prosty sposób opisany, głównie dzięki prawdopodobieństwom jakie mogą zostać nakreślone w dużych skupiskach ludzi. Człowiek ma tendencję do podejmowania decyzji na bazie, wypracowanej wiedzy na temat otaczającego go środowiska. Oznacza to, że reakcje na innych pieszych oraz przeszkody mogą być w łatwy sposób przewidziane. Analogią do takiego zachowania mogą być przykładowo reakcje profesjonalnego kierowcy wyścigowego, który na sytuacje drogowe reaguje niemal automatycznie.\\
Oczywiście nie jest to prawdą w każdej sytuacji. Przykładowo dzieci oraz turyści wykazują inny sposób poruszania się, za względu na to, że zazwyczaj znajdują się w nowym miejscu i nie mają wypracowanej strategii poruszania się. Jednakże dla potrzeb symulacji nie potrzeba dokładnych informacji o każdym z pieszych, w zupełności wystarcza statystyczna wartość konkretnych zachowań

W tym rozdziale zostają przedstawione obecnie dostępne modele. Każdy~z modeli ma swoje zalety oraz wady, wpływają na to cechy takie jak złożoność obliczeniowa, złożoność implementacji oraz oczywiście cechy otrzymanych rezultatów.

\section{Klasyfikacja modeli symulacji ruchu pieszych}
\label{sec:klasyfikacja}

\subsection{Modele mikroskopowe oraz makroskopowe}

Modele makroskopowe pokazują w głównej mierze dynamikę gęstości oraz prędkości całego tłumu. W tym celu używane są istniejące już modele fizyczne takie jak dynamika płynów oraz modele kolejkowe \cite{relativeVelocity}, które zostają odpowiednio dostosowane do potrzeb symulacji. Przykładem może być hydrodynamiczny model Paulusa opierający się na równaniach przepływu \cite{ArchitekturaModelowania}. Modele te nie biorą pod uwagę indywidualnych zachowań jednostki. Podejście makroskopowe ze względu na odzwierciedlanie całej populacji sprawdza się w praktyce tylko w wąskim wachlarzu zastosowań. Jako zaletę podejścia makroskopowego możemy z pewnością wskazać mniejszą ilość obliczeń potrzebną do uzyskania pożądanego efektu. \\
Modele mikroskopowe, w przeciwieństwie do wspomnianych wyżej modeli makroskopowych, biorą one pod uwagę zachowanie konkretnej jednostki. Badane są interakcje pomiędzy pieszymi, ich iteracje z przeszkodami oraz otaczającą rzeczywistością. Modele te pozwalają na uzyskanie efektu bardziej odpowiadającego realnemu zachowaniu tłumu. Jednakże wraz ze wzrostem odwzorowania detali wzrasta również złożoność systemu oraz zwiększa się złożoność obliczeń co skutkuje teoretycznie gorszą wydajnością, jednak przy dostępnej obecnie mocy obliczeniowej nawet standardowych komputerów, nie gra to aż takiej roli.

\subsection{Modele ciągłe i dyskretne}

W modelach mikroskopowych możemy wyodrębnić dwie podgrupy: modele dyskretne oraz ciągłe. Modele dyskretne cechują się zmianą parametrów stanu w konkretnych interwalach czasowych, przyjmują określone wartości dla określonych argumentów i tylko dla nich. W modelach ciągłych stan ulega zmianie przez cały czas działania może przyjmować dowolną wartość z całego przedziału. Modele ciągłe reprezentują oczywiście dane w sposób bardziej realistyczny, jednakże zwiększają czas obliczeń. \\

Jednym z przykładów modelu dyskretnego może być automat komórkowy. Uniwersalność automatów komórkowych (\textit{Cellular Automata}) spowodowała, że znajdują one zastosowanie także w dziedzinie symulacji. Automat komórkowy jest modelem matematycznym, który specyfikuje siatka komórek, zbiór stanów jakie mogą one przyjmować oraz reguły określające stan komórki w chwili $t + 1$. Stan danej komórki zależny jest od stanu komórek~z nią sąsiadujących w chwili $t$. Możemy [rodzaje aurtomatow] Dla stworzenia modeli mikroskopowych używa się niehomogenicznych automatów komórkowych \cite{modelowanieDynamikiTlumu}. Zastosowane w nich różne typu komórek oraz zróżnicowanie funkcji przejścia na siatce pozwalają na różnicowanie zachowań poszczególnych jednostek, Wraz z rozwojem symulacji na automatach komórkowych można było dostrzec duże zmiany w bazowym modelu. Powstające symulacje zaczęły być klasyfikowane jako \textbf{sytemy agentowe}.

Niestety jednorodność tej metody uniemożliwia modelowanie bardziej skomplikowanych procesów\cite{FormalizacjaAutomatów}.

%---------------------------------------------------------------------------


















